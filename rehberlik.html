<!doctype html>
<html>
<head>
<meta charset="utf-8">
<title>Rehberlik</title>
<style type="text/css">
body {
	background-color: #9994C4;
	background-repeat: no-repeat;
	height: 900px;
	width: 900px;
}
body p {
	color: #033;
	font-weight: bold;
	height: auto;
	width: auto;
	margin-right: 50px;
	padding-right: 50px;
	background-image: url(image/Ba%C5%9Fl%C4%B1ks%C4%B1z-1.jpg);
}
</style>
</head>

<body>
<p>Giriş</p>
<p> Her birey ihtiyaçlarını karşılamak ve doğuştan getirdiği gizli güçlerini geliştirmek  ister. Toplum bireylerinin bu isteklerini karşılayabilmelerine eğitim yoluyla yardımcı olmaya çalışır. Bu bağlamda bireyde toplumca istenilen davranışları geliştirme sürecine  &ldquo;eğitim&rdquo; denilir. Eğitimin amacı ise bireyin özünü gerçekleştirmesine ve topluma yararlı  olmasına yardımcı olmaktır.  Bireyin, büyüme ve gelişme süreci içinde eğitimde esas alınması gereken temel ihtiyaçları vardır. Bu ihtiyaçlar onun; kişisel-sosyal, eğitsel ve mesleki gelişim alanlarındadır. Eğitsel rehberlik, öğrencilere uygun eğitim planlaması yapılarak nasıl başarılı olunacağı konusunda cesaretlendirmeyi hedefler. Bireyin yetenek ve ilgilerine uygun bir eğitim  dalını seçmesinde ve bu yolda başarılı olması için kendisine yapılan yardımlara eğitsel  rehberlik denir</p>
<p> Bireyin eğitsel gelişim alanında ona belirli yeterlikler  kazandırmak, öğrenmesini kolaylaştırmak, ayrıca, öğrencilerin kişisel ve sosyal gelişimlerine de katkıda bulunmak eğitsel rehberliğin temel görevidir.</p>
<p> 1. Eğitimde Rehberliğin Amacı  Öğrencinin okul içinde ve dışında kişiliğinden gelen ve çevrenin etkileri sonucu oluşan problemlerini çözebilmek için en doğru kararları alabilecek yeterliliği kazanmasına  yardım etmek, zihnen, bedenen ve sosyal yönlerden dengeli bir şekilde gelişebilmesine  yardım etmek yeteneklerini kavrayıp, etkili bir şekilde geliştirmesine yardımcı olmak,  ilgi ve yetenekleri yönünde bir öğrenim programı seçmesine yardımcı olmak, ilgi ve yeteneklerine uygun bir mesleği seçmesine yardımcı olmak, diğer insanlarla iyi ilişkiler kurabilmesini ve hayata karşı olumlu bir tutum geliştirebilmesini sağlamak, boş zamanlarını  yararlı bir şekilde değerlendirme alışkanlığını kazanmasına yardımcı olmaktır.</p>
<p> Ayrıca öğrencinin, okula ve okulun bulunduğu çevreye uyum sağlaması, etkin ders çalışma becerilerini kazanması, eğitsel kararlar verebilmesi ve seçimler yapması, başarısını engelleyen  etmenleri azaltması ya da ortadan kaldırması, ilgi, yetenek, eğilim özelliklerine uygun bir  eğitsel ortam oluşturulması, okul yaşamı ile meslek yaşamı arasındaki ilişkinin sağlanması, öğrencilerin okullarda çeşitli konularda bilgi elde edebilme ihtiyaçlarını sistematik bir  yaklaşımla gidermesi, gençlere eğitsel ve mesleki rehberlik çerçevesinde gerçek ilgi ve  yetenek alanlarını belirleyebilmeleri için yardım etmek gibi konularda yardımcı olmaktır</p>
</body>
</html>
